---
id: ce51e427-171e-47d8-99b1-0c3cd252f187
blueprint: article
title: 'RIP Francois Vandamme'
active_days: '90'
active_since: '2023-07-19'
title_nl: 'Overlijden Francois Vandamme'
intro_nl: 'Oud voorzitter van de KBSB Francois Vandamme is op 84-jarige leeftijd overleden'
text_nl: |-
  ### In Memoriam van het Vliegend Peerd Bredene

  François begon in het Atheneum in Oostende te schaken maar stopte dan een aantal jaren met het schaakspel door studies en werk. De rest van zijn schaak-carrière ging het zo verder zoals ook bij veel andere schakers : studies , gezin  en werk maken dat een hobby onderbroken wordt.

  Bij zijn terugkeer naar Oostende herbegon hij terug erg actief met schaken rond 1965. Zijn hoofdclub was de KOSK maar zoals nog andere fervente schakers zoals onze eerste 2 voorzitters dr Willy Gesquière en Carlos Vantuyne hadden zij niet genoeg met 1 club en speelden in 2 clubs mee.

  François speelde 2 clubkampioenschappen mee en won deze dan ook gemakkelijk in 1966 en 1969. Naast deze langere competities werd hij ook snelschaak kampioen van de club in 1966 en 1968.

  In 1967 mocht hij meedoen aan het Belgisch kampioenschap voor elite dat in Oostende werd georganiseerd. Daar werd hij 11e op 12 en scoorde dus net als zijn voorgangers Willy Gesquière en Carlos Vantuyne in het Belgisch kampioenschap van 1957 in Blankenberge.
  Daarna verdween hij van het schaaktoneel aan de kust en ging werken in Brussel en het buitenland. 

  Toen François met pensioen ging kwam hij terug naar de kust in 2003 en begon terug actief met het schaakleven. Hij was erg ambitieus en werd voorzitter van de Belgische Schaakbond en ook Liga voorzitter van West-Vlaanderen. Eén van zijn doelstellingen was schaken te laten erkennen als sport in plaats van cultuur maar noch hij noch zijn opvolgers zijn nu 20 jaar later hierin gelukt.

  Een andere doelstelling is hem wel gelukt : Kampioen van België te worden met Het Vliegend Peerd in 2008. Om dit doel te bereiken sponsorde hij persoonlijk als een mecenas een resem Internationale schaakmeesters en schaak-grootmeesters.

  Daarenboven is hij steeds een stuwende kracht geweest om jeugdig talent te steunen. Vanaf 2004 startte hij in de club terug de lessen aan de jeugd die sedertdien onafgebroken doorgaan (zie Hoofdstuk 3 C3). 

  Vlaams toptalent kreeg privé lessen bij hem thuis van meesters en grootmeesters op zaterdag toen die in de periode 2005-2008 interclub voor Het Vliegend Peerd op zondag kwamen spelen. Deze jongeren konden dan ook in de diverse Interclub ploegen meespelen en ervaring opdoen tegen sterke tegen-standers. Enkele namen : Tanguy Ringoir is nu Internationaal Grootmeester en woont nu in de Verenigde Staten en was kampioen van België in 2012 en 2013 en clubkampioen in 2009; Stef Soors is nu Internationaal Meester; Jason Vandenberghe en later ook Yari Coucke van het plaatselijk talent kregen bij hem lessen.

  Op 6 mei 2023 speelde hij nog mee op het Jubileumtornooi maar kon hij spijtig genoeg de officiële huldiging op het gemeentehuis op 25 november niet meer meemaken .
title_fr: 'Décès Francois Vandamme'
intro_fr: "L'ancien président de la FRBE François Vandamme est décédé à l'âge de 84 ans"
text_fr: "Cet article n'est pas disponible en français"
title_de: 'Versterben Francois Vandamme'
intro_de: 'Der frühere Vorsitzende des KSB Francois Vandamme ist im Alter von 84 Jahren verstorben'
text_de: 'Dieser Artikel ist nicht auf Deutsch verfügbar'
title_en: 'Passing away Francois Vandamme'
intro_en: 'Former chairman of the RBCF Francois Vandamme has passed away at the age of 84'
text_en: 'This article is not available in English'
updated_by: 95162e3e-623b-4d65-9b52-2463e3620b8a
updated_at: 1689758843
---
